## Grupo MADS (Modelos e Aplicacións de Sistemas Distribuídos)
### Grupo de investigación 

O Grupo MADS (Modelos e Aplicacións de Sistemas Distribuídos) é un
grupo de investigación da Universidade da Coruña con presenza na
Facultade de Informática e no Centro de Investigación en Tecnoloxías
da Información e Comunicacións (CITIC), un dos tres centros de
investigación desta universidade.

O traballo do grupo MADS artéllase a día de hoxe arredor de dúas liñas
principais: os sistemas de control concorrentes e distribuídos, e a
verificación avanzada de software. A primeira liña ten o seu expoñente
de éxito máis destacado na construción de servidores multimedia
fiables e altamente escalables, sendo dous dos resultados de
investigación de meirande éxito do grupo, a arquitectura de vídeo
baixo demanda VoDKA, orixe da spin-off LambdaStream S.L., e o servidor
de vídeo sintético Synthetrick, orixe da spin-off de base tecnolóxica
Syntheractive S.L.

No tocante á segunda liña, centrada no desenvolvemento e aplicación de
técnicas avanzadas de proba a todo tipo de software, ten como
elementos máis destacados a participación do grupo en dous proxectos
europeos FP7: ProTest (Property-based testing in Erlang, 2007-2010,
STREP 215868) e Prowess (Property-based testing of Web Services,
2012-2015, ICT 317820), e varios nacionais, entre eles VRDADER
(Verificación, rendimiento e dispoñibilidade de aplicacións
distribuídas en entornos reais, 2002-2005, MINCyT TIC2002-02859),
FARMHANDS (Recursos funcionais para a construción de sistemas
complexos distribuidos de alta dispoñibilidade, 2005-2008, MEC
TIN2005-08986) e AMBITIIONS (Iniciativa para a implementación e
integración de sistemas correctos e eficientes non triviales baseado
en modelos, 2011-2013, MICIN TIN2010-20959).
